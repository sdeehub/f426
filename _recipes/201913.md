---
title: หยุด/ปรับ/เปลี่ยน
categories:
- 03:MAR
tags:
- Mindset
ref: RC4rSGWiaXc
credit-name: Luigi Frunzio
credit-user: "@giggiux"
image: true
time: 13
ingredients:
- name: ทบทวน
  amount: ตัวเอง
  unit: 
- name: ทบทวน
  amount: เป้าหมาย
  unit: 
- name: ทบทวน
  amount: การกระทำ
  unit: 
- name: หยุด
  amount: สิ่งที่ไม่ใช่
  unit: 
- name: ปรับ
  amount: ให้ตรง
  unit: 
- name: เปลี่ยน
  amount: ให้สำเร็จ
  unit: 
---

# ภารกิจ
 - หยุด:เพื่อทบทวนตัวเอง / เพื่อทบทวนเป้าหมายของเรา / เพื่อทบทวนสิ่งที่เราทำอยู่
 - ปรับ:ในสิ่งที่ไม่ถูกต้อง / ผิดเพี้ยน / เสียศูนย์ / ไม่เกิดประโยชน์
 - เปลี่ยน:การกระทำใหม่ ให้เกิดขึ้นเป็นนิสัยที่จะพาเราไปสู่เป้าหมายได้สำเร็จ

---
1. หยุดเพื่อใช้เวลาทบทวนตัวเราเอง: อาจจะเป็นทุกๆ วันในช่วงหัวค่ำหลังจากเสร็จภาระกิจประจำวันต่างๆ - ทบทวนดูว่าในวันนี้เราได้ทำสิ่งที่ควรต้องทำเพื่อไปให้ถึงเป้าหมายที่ตั้งไว้แล้วหรือไม่
2. ปรับในสิ่งที่คลาดเคลื่อนไปในระหว่างทาง: ปรับมุมมอง / ปรับอารมณ์ / ปรับการตั้งคำถาม - ถ้าสิ่งที่เรากำลังทำอยู่ไม่ได้กำลังพาเราไปสู่เป้าหมาย ปรับศูนย์ให้ตรง ปรับแนวทางให้ถูก ปรับมุมมองให้ได้ ให้ดีซะก่อน
3. เปลี่ยนการกระทำของเราใหม่: เปลี่ยนมุมมอง / เปลี่ยนความคิด / เปลี่ยนวิธีการ - เปลี่ยนให้เป็นนิสัยที่ยั่งยืน เปลี่ยนให้การเปลี่ยนแปลงเกิดขึ้นและติดอยู่กับการใช้ชีวิตของเราตลอดไป

*ลองมาดูตัวอย่างกัน*: ทำไมรถติด? - ปกติเราจะหงุดหงิดและตั้งคำถามนี้ทันทีเวลาที่รถติด
- หยุด! คิดก่อนว่า ถ้าเป้าหมายของเราไม่ได้อยู่ที่การแก้ไขปัญหาจราจร คำถามนี้ก็ไม่ได้มีประโยชน์อะไรต่อเราเลย คำถามนี้เกิดจากความเคยชินที่มักนำไปสู่ความหงุดหงิด และทำให้เราสูญเสียพลังงานไปเปล่าๆ
- ปรับ: ตั้งคำถามซะใหม่ - เราออกมาติดอยู่กับรถติดทำไม? / เราจะใช้เวลาที่ติดอยู่ในรถติดๆ ให้เกิดประโยชน์ได้ยังไง? / ถ้าการเจอกับเรื่องรถติดไม่ได้พาเราไปสู่เป้าหมาย เราจะเปลี่ยนอะไรได้บ้าง
- เปลี่ยน: สร้างความเคยชินใหม่ให้เกิดขึ้นเป็นนิสัย เพื่อหลีกเลี่ยงปัญหา ลดการสูญเสียพลังงานและพาตัวเราไปสู่เป้าหมายชีวิตที่ตั้งไว้ - ตรวจสภาพการจราจรก่อนออกเดินทาง ถ้ารู้ว่ารถติดให้ตัดสินใจและเตรียมตัว / ฟังหนังสือเสียงในระหว่างรถติด จดบันทึก ฝึกตามลมหายใจ อะไรก็ได้ที่พาเราไปสู่เป้าหมายชีวิตในระหว่างรถติด / สุดท้ายตัดสินใจเปลี่ยนวิธีการเดินทาง ตัดสินใจเปลี่ยนที่ทำงาน ตัดสินใจเปลี่ยนวิถีการใช้ชีวิตให้สอดคล้องกับเป้าหมายปลายทางในชีวิตของเรา

หลายๆ อย่างที่เกิดขึ้นนั้นคือปัจจัยภายนอกเราจะไปเปลี่ยนอะไรไม่ได้ แต่สิ่งที่สำคัญของชีวิตมนุษย์คือเราสามารถตัดสินใจและเปลี่ยนแปลงตัวเราได้ ตรงนี้ต่างหากคือสิ่งที่เราต้องรับผิดชอบตัวเอง และต้องลงมือทำให้สำเร็จตามที่เราต้องการ

---
