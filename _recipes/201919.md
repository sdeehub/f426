---
title: 'มือถืออยู่ไหน?'
ref: FPt10LXK0cg
credit-name: 'ROBIN WORRALL'
credit-user: '@robin_rednine'
image: true
time: 19
category: 05:MAY
tags: [Workshop]
ingredients:
  -
    name: สมุดจด
    amount: 1
    unit: เล่ม
---

# ภารกิจ
 - วันนี้ไม่ได้จะมาเล่นตามหามือถือ แต่ภารกิจในวันนี้ และต่อจากนี้ไปก็คือ เราจะใช้มือถือกันอย่างมีความตั้งใจ

---
1. เอาล่ะ! มือถืออยู่ที่ไหน? เริ่มต้นด้วยการเก็บมือถือไว้ก่อนเลย - เพราะอะไร? เพราะทุกวันนี้เรากระวนกระวาย หยิบมือถือติดมือ หยิบมือถือขึ้นมาดู หยิบมือถือมาวางใกล้ๆ ทั้งที่อาจจะไม่จำเป็นเลยนะ ว่ามั๊ย ถ้าเราจะลองคิดให้ดีๆ
2. ถ้ามีสายเรียกเข้าเราก็ต้องได้ยิน ถ้ามี message หรือ notification เราก็ต้องได้ยิน - แล้วเราจะกังวล กระวนกระวายทำไม?
3. ไม่มีอะไรทำ เราก็จะหยิบมือถือขึ้นมาเพื่อให้ตัวเราได้มีอะไรให้ทำ - ก็ถูกต้องนะว่ามั๊ย แต่วันนี้เราจะมาลองดุว่าในหนึ่งวันเราใช้มือถือกันจริงๆ คือตอนไหน แล้วที่เหลือเราหยิบมือถือขึ้นมาทำไม
4. ลองจดบันทึกดูง่ายๆ ว่าตอนนี้เราหยิบมือถือขึ้นมาเพื่อใช้งานอะไร แล้วเราวางลงตอนไหน ประมาณการตัวเลขการจิ้มและถูไถหน้าจอไว้ด้วย - มีหนังสือบอกไว้ว่า ใน 1 วัน เราหยิบมือถือกันประมาณ 150 ครั้ง ส่วนการจิ้มและถูไถอยู่ที่ประมาณ 2,617 ครั้ง
5. ลองดูนะ ลองทำการจดบันทึกดู แล้วเราอาจจะได้รู้ว่าชีวิตของเรากับมือถือจะเปลี่ยนไปยังไง ใครจะรู้ล่ะว่าสักวันเราอาจจะกลับมามีความสุขมากๆ ก็ได้ในวันที่เราไม่ได้เอามือถือติดตัวมาด้วยน่ะ
6. จำได้มั๊ย? วันที่ไม่มีมือถือ แต่เรากลับรู้สึกสบายๆ - อาจจะไม่มีวันแบบนั้นแล้วก็ได้นะ แต่ถึงยังไง มีหรือไม่มีมือถือ เราก็ควรจะรู้ตัวว่ามีแล้วใช้ตอนไหน ไม่ใช้ก็เก็บไว้ ไม่ใช่มีแล้วก็ถูกกระตุ้นให้กระวนกระวาย และพอไม่ได้เอามือถือมา หรือแค่แบทหมดแบบนี้เราก็ยิ่งเหมือนจะเป็นจะตาย

ลองกลับมาใส่ใจในการใช้ชีวิตของเราอีกแค่สักนิดเดียว เผื่อว่าจะได้อะไรๆ กลับมาจากความเรียบง่าย และสมดุล ระหว่างเรา กับอุปกรณ์เทคโนโลยี+ข่าวสารนะ - เห็นด้วยมั๊ยว่าน่าลองดูนะ!

---
