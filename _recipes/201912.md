---
title: LOVE
categories:
- 03:MAR
tags:
- Mindful
ref: CnYwFVQ56Eg
credit-name: Pradeep Ranjan
credit-user: "@tinywor1d"
image: true
time: 12
ingredients:
- name: ความรัก
  amount: มากมาย
  unit: 
- name: เช้า
  amount: 1
  unit: ครั้ง
- name: กลางวัน
  amount: 1
  unit: ครั้ง
- name: เย็น
  amount: 1
  unit: ครั้ง
- name: ก่อนนอน
  amount: 1
  unit: ครั้ง
---

# ภารกิจ
 - เมื่อรู้สึกตัวตื่นในตอนเช้า ให้รับรู้ความรู้สึกทั่วตัว แล้วส่งความรักออกไปให้ถ้วนทั่ว
 - ตอนกลางวันในระหว่างพัก หรือในระหว่างทำงาน หรือในระหว่างทานอาหาร รับรู้สิ่งที่ทำ แล้วส่งความรักออกไปให้ทั่ว
 - ตอนเย็นเมื่อกลับถึงบ้าน ให้รับรู้ความรู้สึกทั่วตัว แล้วส่งความรักออกไปให้ถ้วนทั่ว
 - เข้านอนหลับตา ก่อนที่เราจะหลับไป ให้รับรู้ความรู้สึกทั่วตัว แล้วส่งความรักออกไปให้ถ้วนทั่ว

---
ความรักคือความรู้สึกที่ดี คือความรู้สึกที่เราต้องการให้ทั้งตัวเรา ผู้อื่นและสิ่งอื่นๆ ได้รับความสุข
1. เมื่อเราตื่นขึ้นมาในตอนเช้า รู้สึกตัวแล้ว ให้รับรู้ให้ทั่วถึง : สัมผัส เสียง ความคิด การมองเห็น กลิ่น - ส่งความรักกลับไปให้ผู้คนและที่มาของการรับรู้ทั้งหมดนั้น
2. เมื่อเราพร้อมที่จะทำกิจกรรมต่างๆ ในวันนี้ ตั้งใจส่งความรักของเราออกไปให้ทั่วถึงก่อน : ก่อนที่จะไปตลาด ก่อนที่จะไปทำงาน ก่อนที่จะไปโรงเรียน ก่อนที่จะออกเดินทาง - ส่งความรักไปดักรอไว้ให้ถึงที่หมายก่อนเสมอๆ
3. ในระหว่างวันเมื่อเราได้สติ รับรู้ตัวเราขึ้นมาเมื่อใด : ให้ส่งความรักของเราออกไป ส่งไปถึงคนที่เรารัก ส่งไปถึงคนที่รักเรา ส่งไปถึงคน สัตว์ สิ่งของที่เราปฏิสัมพันธ์ด้วย
4. ในตอนเย็นก่อนจะเดินทางกลับบ้าน : ส่งความรักออกไป ส่งความรักขึ้นรถไฟ ส่งไปก่อนที่เราจะไปถึงสถานีต้นทางและสถานีปลายทางซะอีก ส่งความรักออกไปก่อนที่เราจะเข้าไปร่วมกับการจราจรที่ติดขัด
5. เมื่อกลับถึงบ้าน : ส่งความรักให้กับทุกๆ คนในครอบครัว ส่งความรักให้กับทุกๆ คนที่ยังอยู่ในระหว่างเดินทางกลับบ้าน ส่งความรักให้กับทุกๆ คน ทุกๆ เรื่องที่ผ่านเข้ามาร่วมกิจกรรมกับเราในวันนี้ได้เป็นอย่างดี และจบลงด้วยความเรียบร้อย
6. ก่อนที่เราจะหลับไปในวันนี้ : ส่งความรักออกไปก่อนที่เราจะหลับไป ส่งความรักให้พ่อ-แม่ ปู่-ย่า-ตา-ยาย ส่งความรักให้ครอบครัว เพื่อนบ้าน ญาติ คน สัตว์ สรรพสิ่งต่างๆ ส่งความรักให้ต้นไม้ ดอกไม้ รถไฟฟ้าทั้งบนดินและใต้ดิน ส่งความรักออกไปให้ทั่วทั้งจักรวาล ก่อนที่เราจะหลับไปอย่างมีความสุข

*สิ่งสำคัญ*: ต้องส่งความรักให้กับตัวเราเองด้วยเช่นกัน อย่างน้อยก็ทุกๆ ครั้งที่เราได้เห็นตัวเราเองในกระจก หรือทุกๆ ครั้งที่เราได้เห็นรูปของเราอย่างในมือถือหรือที่ต่างๆ

![Love](https://res.cloudinary.com/sdees-reallife/image/upload/c_scale,w_600/v1553246622/louise-hay-quotes-self-esteem-surrounded-love.jpg)

*ขอบคุณภาพจาก: [LouiseHay.com](https://www.louisehay.com/)*

---
