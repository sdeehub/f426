---
title: ความมั่นใจ?
categories:
- 07:JUL
tags:
- workshop
ref: 0StIOMbSXfA
credit-name: Aaron Burden
credit-user: "@aaronburden"
image: true
time: 30
ingredients:
- name: สิ่งที่มี
  amount: 
  unit: ทั้งหมด
- name: สิ่งที่ไม่มี
  amount: 
  unit: ทุกรายการ
---

# ภารกิจ
 - มาสร้างความมั่นใจกัน

---

1. วันนี้ ครั้งนี้ เราจะเริ่มด้วยการหยุด - การหยุดที่สำคัญในวันนี้ ครั้งนี้  คือ หยุดเพื่ออยู่กับตัวเราเอง
2. วันนี้ ครั้งนี้ เราจะเริ่มด้วยการหยุด - ก็อย่างที่บอกไป การหยุดที่สำคัญในวันนี้ ครั้งนี้  คือ หยุดเพื่ออยู่กับตัวเราเอง โดยที่เราไม่ต้องเปรียบเทียบตัวเรากับใครๆ หรืออะไรใดๆ
3. เมื่อเราหยุดได้ ให้เราหัดหยุดและอยู่กับตัวเราเอง ให้เราหัดหยุดเพื่อจะเปรียบเทียบ - ทำไว้ให้เคยชิน
4. คราวนี้อะไรที่เรามี - จะดีหรือไม่ดี ทั้งหมดนี่ก็คือสิ่งที่เรามี และก็อีกเช่นเคย จะดีหรือไม่ดี ... ขอให้เรายอมรับ และโอบกอดสิ่งที่เรามีทั้งหมดนี้ด้วยความรู้สึกที่ดี ไม่ว่าจะรูปร่าง/หน้าตา เสื้อผ้า/เงินทอง ความคิด/ความรู้ อะไรก็ได้โอบกอดในความรู้สึกถึงสิ่งที่เรามี
5. รักตัวเรา รักในชีวิตของเรา รักในวิถีชีวิตของเรา - หายใจเข้า และ ออก ช้าๆ ยาวๆ รักตัวเราในทุกๆ ลมหายใจ
6. คราวนี้อะไรที่เราไม่มี - จะมาก/น้อยแค่ไหน จะอยากได้มากซะปานใด ... ขอให้เราสบายใจในสิ่งที่เราไม่มี จะเรียกว่า 'ขาด?' ก็แล้วจะทำไมล่ะ
7. ใช่ - ก็แล้วจะทำไมล่ะ? ไม่มีก็ไม่เป็นไร บ้าน/รถ เงินทอง/แฟน ชื่อเสียง/ความกล้าหาญ หรือจะอะไรก็ได้ที่เราคิดว่าเราขาดไป ขาดแล้วจะเป็นไง?
8. ขาดไป ไม่มีแล้วจะเป็นยังไง? - นั่นสิ ถ้าสำคัญ ถ้าจำเป็น หรือถ้าแม้แต่จะต้องกังวลใจ เพราะถ้าเป็นอะไรที่เราต้องมีให้ได้จริงๆ แล้วสิ่งเหล่านั้นขาดหายหรือไม่มี ถ้าสำคัญแบบนั้น ถ้าจำเป็นแบบนั้น ก็ถ้าแบบนั้นเราก็คงอยู่ไม่ได้แล้วมั๊ย ... ค่อยๆ คิดดูก็ได้
9. แล้วความมั่นใจจะมาจากไหน? - ถ้ายังไม่รู้สึกถึงความมั่นใจให้ย้อนกลับไปเริ่มที่ข้อ 1

เพราะอะไร? เพราะความมั่นใจมาจากเราเท่านั้น - เมื่อเราไม่มีการเปรียบเทียบ เมื่อเราเต็มในสิ่งที่เรามี และ เมื่อเราที่ถึงจะขาดอะไรไปก็ทำให้เราหวั่นไหวไม่ได้ แบบนี้สิ่งที่เราจะได้รับกลับมาก็คือความมั่นใจในตัวเราเอง ที่มีแต่จะเพิ่มขึ้นเรื่อยๆ นั่นเอง

---
