---
title: 'รักตัวเอง-รักครอบครัว'
ref: physalis-marmelade
image: true
time: 5
category: 2019.02
tags: [life]
ingredients:
  -
    name: กอดพ่อ-กอดแม่ อย่างน้อยวันละ
    amount: 1
    unit: ครั้ง
  -
    name: กอดสามี-กอดภรรยา อย่างน้อยวันละ
    amount: 1
    unit: ครั้ง
  -
    name: กอดลูกๆ ทุกคน อย่างน้อยวันละ
    amount: 1
    unit: ครั้ง
  -
    name: กอดทุกคนในครอบครัว อย่างน้อยวันละ
    amount: 1
    unit: ครั้ง
  -
    name: กอดตัวเอง อย่างน้อยวันละ หลายๆ ครั้ง
    amount:
    unit:
---

เริ่มต้นเดือนแห่งความรัก รู้จักที่จะรักตัวเอง รักพ่อ-แม่ รักครอบครัวของเรา เพราะนี่คือจุดเริ่มต้นของชีวิตเรา และเป็นสายใยความผูกพันที่ลึกซึ้งที่สุด

1. กอดพ่อ-แม่ หรือบอกรักท่านถ้าเราทำได้ ให้ทำทันที ให้ทำทุกวัน ถ้าเราทำไม่ได้ก็ระลึก นึกถึงพระคุณของท่าน
2. กอดสามี-ภรรยา หรือคู่ชีวิตที่อยู่กับเรามา ร่วมสุขร่วมทุกข์ เดินทาง แบ่งปัน ไปสู่เป้าหมายในชีวิตร่วมกัน ช่วยกัน รักกัน กอดกัน ให้กำลังใจซึ่งกันและกัน
3. กอดลูกๆ ให้ความรัก ความอบอุ่น ให้พลังในการดำเนินชีวิตกับพวกเค้า บอกให้เค้ารับรู้ว่าเรารัก และห่วงใยเค้ามากแค่ไหน สื่อสาร สัมผัส และส่งความรักให้พวกเค้ารับรู้
4. กอดทุกคนในครอบครัว - ไม่ว่าคำว่าครอบครัวของเราจะหมายถึงใครบ้างก็ตาม สมาชิกในครอบครัวคือสมาชิกที่อยู่ใกล้ชิดและผูกพันกับเรามากที่สุด กอดกันซะนะ เพราะเรารักกัน
5. กอดตัวเอง ให้อภัย ให้ความรักที่บริสุทธิ์กับตัวเราเอง อดทนและอ่อนโยนกับตัวเรา ยิ้มให้กับตัวเรา ยอมรับในตัวเรา ทั้งส่วนที่เราคิดว่าเป็นส่วนดี และส่วนที่เราคิดว่าเป็นส่วนที่ไม่ดี เพราะอย่างน้อยทั้งหมดนี้ก็คือตัวเรา และก็มีแต่เราเท่านั้นที่จะยอมรับและรักตัวเราเองได้อย่างต่อเนื่องและมากที่สุดตลอดชีวิตของเรา - จงรักตัวเราเอง ให้อภัย ให้กำลังใจ อดทน และอ่อนโยนกับตัวเราเองไว้เสมอ

---

*ดูเพิ่มเติมได้ที่ [SDEE's Real Life](https://sdeehub.github.io/real.life/2019/01/25/the-first-f426-of-2019/)*
