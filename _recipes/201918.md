---
title: มาเพิ่มเพื่อนกัน
categories:
- 05:MAY
tags:
- Workshop
ref: 7BSi51gbggM
credit-name: Suhyeon Choi
credit-user: "@choisyeon"
image: true
time: 18
ingredients:
- name: Mindset ใหม่
  amount: 
  unit: 
- name: รอยยิ้ม
  amount: 
  unit: 
- name: ความจริงใจ
  amount: 
  unit: 
- name: เงยหน้า-สบตา
  amount: 
  unit: 
- name: พูดว่า "สวัสดี!"
  amount: 
  unit: 
---

# ภารกิจ
 - เพิ่มเพื่อนตัวเป็นๆ ไม่ใช่เพื่อนบน social หรือ online
 - พูด-คุย มีปฏิสัมพันธ์ที่ดีกับคน ทุกๆ คน
 - ทักทาย-ทำความรู้จักกับผู้คนใหม่ๆ อย่างน้อยอาทิตย์ละ 1 คนในทุกๆ อาทิตย์

---
1. มนุษย์อยู่รวมกันเป็นกลุ่ม ต้องการการมีปฏิสัมพันธ์ ต้องการการมีเพื่อน - ใช่แล้ว!
2. เพื่อนบนโลก social หรือโลก online ก็ดี แต่แล้วเพื่อนที่เราพูด-คุย มองตา แบ่งปันเรื่องราวต่างๆ กันจริงๆ ในชีวิตล่ะ?
3. มาทำความรู้จักกับผู้คนแปลกหน้า เปิดรับตัวตนของผู้อื่น พูด-คุย ยิ้มแย้ม ทักทายกับผู้อื่น
4. ถึงจะเป็นคนแปลกหน้า แต่ก็ไม่ได้หมายความว่าเราจะทักทาย ยิ้มให้กัน หรือทำความรู้จักกันไม่ได้
5. แน่นอนว่าเราจะต้องรู้สึกอึดอัด หรือรู้สึกถึงความไม่ปลอดภัยอยู่บ้าง เพราะทุกอย่างกำลังขัดกับคำสอนสมัยเด็กๆ ที่ว่า "ระวังคนแปลกหน้า" / "อย่าพูดกับคนแปลกหน้า"
6. อืม ... แต่เราก็ต้องรู้จักดูแลตัวเราเองไง - ออกจาก comfort zone ของเรา เชื่อมั่นในความดีงาม เชื่อมั่นในความเป็นมนุษย์ เชื่อมั่นในความเป็นไปของวัฒนธรรมและระเบียบสังคม
7. ระวังก็ใช่ แต่ไม่ต้องถึงกับกลัว และคำว่า "ระวัง" ก็คือเราจะต้องไม่ประมาทด้วยเช่นกัน
8. ข้อดีคืออะไร? - ถึงแม้ถ้าจะไม่มีข้อดีอะไรเลยนะ แต่ก็นั่นล่ะ รู้สึกมั๊ยว่าเป็นเรื่องที่ดีใช่มั๊ยที่เราจะรู้สึกเป็นมิตรกับทุกๆ คน ก็เพราะสิ่งนี้เป็นพื้นฐานของความเป็นมนุษย์และเป็นธรรมชาติมากที่สุดแล้ว
9. แต่ถ้าจะต้องมีความดีสักอย่างละก็ อย่างน้อยเราอยากให้คุณลองอ่านบทความนี้ด้วยกัน: [The Key to Good Luck Is an Open Mind.](https://getpocket.com/explore/item/the-key-to-good-luck-is-an-open-mind)

สุดท้ายนี้ขอให้คุณโชคดีในการผูกมิตรและมีเพื่อนที่ดี - เอาล่ะ! พร้อมนะ เรามาเริ่มพบกับความโชคดีในชีวิตนี้ไปด้วยกันเลย

---
